<!doctype html>
<html lang="en">
  <head>
    <!-- Required meta tags -->
    <meta charset="utf-8">
    <meta name="viewport" content="width=device-width, initial-scale=1, shrink-to-fit=no">

    <!-- Bootstrap CSS -->
    <link rel="stylesheet" href="https://maxcdn.bootstrapcdn.com/bootstrap/4.0.0/css/bootstrap.min.css" integrity="sha384-Gn5384xqQ1aoWXA+058RXPxPg6fy4IWvTNh0E263XmFcJlSAwiGgFAW/dAiS6JXm" crossorigin="anonymous">
     <link href="navbar prova.css"rel="stylesheet"type="text/css">

    <title>LE CITTÀ SICILIANE DEL TARDO MEDIOEVO: IDENTITÀ URBANA,
ÉLITES DIRIGENTI, DINAMICHE ISTITUZIONALI</title>

<!-- navbar pagine secondarie -->
   
  <nav class="navbar navbar-expand-lg">
   <a class="navbar-brand" href="">
    <img src="imgs/sfondoff.jpg" width="30" height="30" class="d-inline-block align-top" alt="socrate">Il Pensatoio
  </a> 

  <button class="navbar-toggler" type="button" data-toggle="collapse" data-target="#navbarSupportedContent" aria-controls="navbarSupportedContent" aria-expanded="false" aria-label="Toggle navigation">
    <span class="navbar-toggler-icon"></span>
  </button>

  <div class="collapse navbar-collapse" id="navbarSupportedContent">
    <ul class="navbar-nav mr-auto">
      <li class="nav-item active">
        <a class="nav-link" href="index.html">Home <span class="sr-only">(current)</span></a>
      </li>

      <li class="nav-item dropdown">
        <a class="nav-link dropdown-toggle" href="#" id="navbarDropdown" role="button" data-toggle="dropdown" aria-haspopup="true" aria-expanded="false">
          Orientarsi nei concetti
        </a>
        <div class="dropdown-menu" aria-labelledby="navbarDropdown">
          <a class="dropdown-item" href="videogenerale.html">Video</a>
          <a class="dropdown-item" href="mappegenerale2.html">Mappe concettuali</a>
      </li>

       <li class="nav-item dropdown">
        <a class="nav-link dropdown-toggle" href="#" id="navbarDropdown" role="button" data-toggle="dropdown" aria-haspopup="true" aria-expanded="false">
          Approfondimenti
        </a>
        <div class="dropdown-menu" aria-labelledby="navbarDropdown">
          <a class="dropdown-item" href="storiappr.html">Storia</a>
          <a class="dropdown-item" href="filosofiappr.html">Filosofia</a>
      </li>

      <li class="nav-item active">
        <a class="nav-link" href="studentiunipa.html">Studenti UNIPA</a>
      </li>
      
    </ul>
  </div>
</nav>
   </head>
<!-- fine navbar pagine secondarie -->

  </head>
  <body>
    <div class="jumbotron jumbotron-fluid">
      <div class="container">

    <h1>LE CITTÀ SICILIANE DEL TARDO MEDIOEVO: IDENTITÀ URBANA,
ÉLITES DIRIGENTI, DINAMICHE ISTITUZIONALI</h1>

    <p> La comunità cittadina: L’universitas,
il ceto dirigente, lo spazio urbano.</p>
<p>Sebbene in maniera non univoca, una gerarchia fra i
centri demaniali si esprime anche nella diversa denominazione attribuita ai centri abitati: la sola Palermo è
definita urbs, e tale speciale qualifica appare in relazione alla tradizionale denominazione di «città» per antonomasia adottata in epoca musulmana (la Mdina) e dal
privilegio di residenza della Corte regia ottenuto nel
xii secolo. Gli altri centri, a prescindere dalle dimensioni, sono denominati civitates se sedi vescovili (Catania, ma anche la minore Cefalù), e con il termine tradizionale di terrae (che esprime la funzione integrata del territorio e del centro abitato) negli altri casi. Ma
le differenze di rango adombrate da queste denominazioni non cancellano la sostanziale uniformità istituzionale e il ruolo dei centri demaniali nel sistema politico del regno.
Se queste definizioni gerarchizzano le città in base
alle caratteristiche, alla tradizione e alle funzioni, il
corpo sociale urbano è univocamente definito dal termine di universitas, che è la definizione formale di una
personalità giuridica dai tratti non distintamente delineati, ma assolutamente chiara nella prassi. L’universitas
civium è il soggetto di atti solenni o di natura onerosa,
nella corrispondenza con il sovrano, o nell’approvazione
dei conti civici o ancora nella garanzia di solvibilità fiscale; le istituzioni urbane, o i singoli organi individuali o collegiali figurano invece come gli agenti nell’ordinaria amministrazione.
Il termine universitas non è specificamente riferito a
un effettivo organo assembleare o consiliare allargato;
esso designa un’astrazione che fa riferimento alla condizione comunitaria dei cives, di coloro cioè che godono
individualmente e collettivamente dei privilegi della
città. Universitas è il nome collettivo dei cives, il concetto nucleare dell’identità comunitaria che avrebbe trovato espressione in titoli onorifici attribuiti dalla Corona
ai singoli centri: Palermo felix, Castrogiovanni inespugnabilis, Catania clarissima. Retoricamente agganciati
alla tradizione classica, come le denominazioni degli
ufficiali cittadini, tali titolazioni vengono assunte come
elemento non solo onorifico, ma denotativo della realtà
comunitaria, con espliciti riferimenti alla sua storia e al
suo ruolo nelle vicende del regno. La loro adozione, con
provvedimento della Corona, da parte di un numero
sempre più elevato di centri nel corso dei secoli xvi e
xvii è indizio significativo della permanenza secolare
dei meccanismi che definiscono dinamicamente l’insieme delle città demaniali delineatosi dal xiv secolo in
poi come una delle componenti strutturali del sistema
dei poteri del regno.L’appartenenza a questa comunità, la civilitas —o
la qualifica di habitator nel caso dei centri minori—
è stabilita dalle consuetudini con regole rigide, relative
alla durata della residenza in città, al contrarvi matrimonio con oriundi, all’esercizio effettivo di attività e al
possesso di patrimoni nel territorio urbano. Una realtà
come quella siciliana, segnata da flussi di immigrazione a largo raggio cospicui, costanti e socialmente molto vari —dai laboratores salariati calabresi ai mercanti
toscani e liguri— e da una accentuata mobilità interna
al regno, richiedeva la regolamentazione dell’accesso
alla comunità definita dal godimento dei privilegi.30
Va sottolineato, d’altronde, che l’identità di civis è
l’unica identità giuridica riconoscibile nel regno, al di
là dell’appartenenza a comunità politiche più vaste,
come quella monarchica. Se tutti sono fideles del sovrano, l’identificazione sociale e politica degli individui
passa esclusivamente attraverso l’appartenenza ad una
comunità urbana.
Il corpo politico della città esprime pure una sua
proiezione rappresentativa all’esterno: gli organi del
governo urbano designano dei concives per la rappresentanza a Corte o presso altre città, attribuendo loro
mandati specifici o funzioni plenipotenziarie. Tali sindici dell’universitas, sempre membri influenti del ceto
di governo, esprimono la volontà collettiva della città e
si configurano come i tutori di questa nelle assemblee
parlamentari, nei confronti del sovrano, nelle relazioni
con altri centri.31
La collettività dei cives si identifica d’altronde con
un ceto dirigente stabile, fortemente radicato nelle cariche cittadine —dalle quali vengono alternativamente
esclusi prima i milites, poi i ceti artigianali— che si
consolida soprattutto nel corso del ‘400, in relazione
anche alla spinta della Corona verso la definizione di interlocutori affidabili e stabili nelle realtà locali a fini
fiscali e di consenso.
E’ possibile delineare in prima approssimazione il
quadro di questo ceto dirigente cittadino, distinguendolo nelle sue differenti componenti; diversa, infatti, si
presenta la struttura sociale di grandi centri urbani
quali Messina o Palermo da quella dei centri minori.
Per le maggiori città è accettabile la distinzione di tre
gruppi sociali, milites, professionisti del diritto, uomini d’affari. Categorie molto generali, per almeno due
delle quali può verificarsi il riconoscimento di diritto,
come gruppi delineati e definiti, nelle fonti coeve. Se
non occorre insistere sul fatto che i milites fossero riconosciuti come gruppo sociale caratterizzato, va notato
come anche per i giurisperiti valga il riconoscimento
collettivo di una distinzione: il conseguimento di un
titolo dottorale, e l’esercizio di attività giurisprudenziali immetteva in un gruppo che, come tale, era dotato di privilegi e veniva percepito come categoria sociale
distinta.
Diverso il discorso per quelli che si possono genericamente definire uomini d’affari, accomunati dal possesso di vaste proprietà urbane ed extraurbane. Se queste
appaiono come base dei loro patrimoni, è nelle attività
imprenditoriali, commerciali, creditizie, di intermediazione, di arbitraggio e nella gestione della fiscalità cittadina e regia che risiede il vero nucleo del dinamismo
economico e sociale di questo ceto, nel quale vanno pure
inclusi esponenti del gruppo professionale notarile; attraverso attività non direttamente connesse con la professione, infatti —dal prestito a interesse alla gestione di
patrimoni a titolo di procura, molti notai assumono
un’identità sociale più vicina a quella degli imprenditori
che a quella dei professionisti del diritto.32
Tutti i gruppi sociali identificabili al vertice della
società urbana sono accomunati in linea di massima
dal possesso di beni fondiari, ma ciò non significa che
la loro identità sociale sia omogenea. Le distinzioni
proposte dal lessico delle fonti presentano una forte dose di ambiguità —come nel caso di molti milites e
iurisperiti che condividono entrambe le condizioni sociali e professionali— ma tale ambiguità è inerente alla
stessa configurazione del ceto dirigente urbano, che si
aggrega e si definisce in base a una molteplicità di fattori. Se è difficile collocare in uno schema definito in
termini rigidi delle famiglie in cui i personaggi emergenti sono definiti volta a volta dalla professione giuridica, dal cingolo militare, o ancora dalla condizione
funzionariale ad alto livello, va osservato che il ceto
eminente delle città demaniali si cristallizza nel corso
del xv secolo attorno alle magistrature urbane, chiudendo la gestione della città ad altre componenti.
Dopo diversi decenni di concorrenza anche violenta di
una poco definita componente «popolare», la redazione di mastre, cioè di elenchi di eleggibili alle cariche
cittadine, diffuse in centri grandi e minori, contribuisce a definire il ceto che compare uniformemente designato come dei gentilihomini, e che —sempre in riferimento all’esercizio delle magistrature urbane— assume
la caratterizzazione di nobilitas. Una nobiltà civica che
non di rado costituisce un vivaio per il ricambio dell’aristocrazia di tradizione militare più risalente.33
Tale complessa identità si manifesta anche, con tutte le differenze del caso, nella struttura degli spazi urbani. Due elementi della struttura urbanistica sono il
fulcro simbolico e pratico dell’identità cittadina: la
cattedrale (o la chiesa madre) e le mura, pure definite 
non a caso «sacre». Ad esse sono destinate le maggiori
risorse della città, ad esse va l’attenzione costante del
governo urbano, ad esse sono riservate le maggiori richieste di finanziamento presentate alla Corte.
Le grandi infrastrutture funzionali alle attività economiche sembrano invece eccezioni rare nel panorama
urbanistico siciliano. Fanno eccezione i magazzini granari e i pontoni o i moli portuali: tutte le città demaniali costiere mostrano questi elementi di distinzione:
essendo i soli porti abilitati all’esportazione granaria i
grandi caricatori siciliani —collocati nelle città regie—
sono il punto di convergenza della produzione agricola
e il luogo di frequentazione degli operatori economici
stranieri. Il porto, l’eventuale arsenale, e il suo indotto
—magazzini, pontoni, taverne— rappresentano dunque uno dei dati caratteristici delle città costiere nel
panorama urbanistico siciliano.34
In altro ambito, può rilevarsi pure la maturazione,
fra ‘300 e ‘400, di una specifica consapevolezza dell’identità urbana legata all’immagine della città e alla
funzionalità di questa: provvedimenti regi e cittadini
convergono nel delineare una politica del decoro e
della funzionalità delle strutture urbane: rettificazione
delle maggiori strade, divieto di ingombro delle vie
con strutture commerciali, emarginazione delle attività inquinanti sono oggetto di intervento, non costante
ma rilevante, nei maggiori centri dell’isola.
Un altro elemento caratteristico dell’aspetto fisico
dei centri urbani demaniali, il castello regio, emerge
come una realtà del tutto separata dalla struttura urbana. Separata fisicamente e separata nella giurisdizione:
la definizione e il rispetto dei limiti della giurisdizione
dei castellani e dei servientes rispetto a quella della
sciurta (milizia urbana interna) ricalca quella fra prerogative del Capitano regio e del Baiulo in campo giudiziario, ed esprime la dualità fra ambito della giurisdizione regia e degli uffici di questa e ambito del governo
della città. Come si è detto, tuttavia, l’assunzione delle
cariche dell’amministrazione regia periferica da parte
di esponenti dei ceti dirigenti locali è tendenza costante a partire dal tardo xiv secolo e contribuisce da un
lato a rafforzare l’eminenza delle élites urbane, dall’altro a consolidare le società locali come attori potenti
nel sistema politico del regno. </p>
<p>Pietro Corrao, Università degli Studi di Palermo</p>

    <!-- Optional JavaScript -->
    <!-- jQuery first, then Popper.js, then Bootstrap JS -->
    <script src="https://code.jquery.com/jquery-3.2.1.slim.min.js" integrity="sha384-KJ3o2DKtIkvYIK3UENzmM7KCkRr/rE9/Qpg6aAZGJwFDMVNA/GpGFF93hXpG5KkN" crossorigin="anonymous"></script>
    <script src="https://cdnjs.cloudflare.com/ajax/libs/popper.js/1.12.9/umd/popper.min.js" integrity="sha384-ApNbgh9B+Y1QKtv3Rn7W3mgPxhU9K/ScQsAP7hUibX39j7fakFPskvXusvfa0b4Q" crossorigin="anonymous"></script>
    <script src="https://maxcdn.bootstrapcdn.com/bootstrap/4.0.0/js/bootstrap.min.js" integrity="sha384-JZR6Spejh4U02d8jOt6vLEHfe/JQGiRRSQQxSfFWpi1MquVdAyjUar5+76PVCmYl" crossorigin="anonymous"></script>
  </body>
</html>